# Tionscadal téarma.ie

Seo é an bunachar náisiúnta téarmaíochta don Ghaeilge, á bhainistiú ag grúpa taighde [Gaois](https://www.gaois.ie/), [Fiontar & Scoil na Gaeilge](https://www.dcu.ie/fiontar_scoilnagaeilge/gaeilge/index.shtml) (DCU) i gcomhar leis an g[Coiste Téarmaíochta](https://www.forasnagaeilge.ie/fuinn/focloireacht/), [Foras na Gaeilge](https://www.gaeilge.ie/).

Tá c.185,000 iontráil dhátheangach ar fáil sa bhunachar. Is féidir dul i ngleic leis na téarmaí ar bhealaí éagsúla, agus is féidir chomh maith [an t-ábhar a íoslódáil](http://www-tearma-ie.gaois.ie/download/) i bhformáid TBX no TXT. Tá nasc idir an bunachar agus [Nua-Chorpas na hÉireann](/eolas/corpus.ga). Tá eolas faoi conas an suíomh a úsáid ar fáil [anseo](/cabhair/conas-usaid.ga). Má tá téarma nach bhfuil ar fáil anseo á lorg agat, is féidir leagan a iarraidh ar an gCoiste Téarmaíochta, Foras na Gaeilge, ach [an fhoirm fiosraithe](/ceist/) a líonadh.

Táthar anois i mbun chéim VI den tionscadal seo (atá ar bun ó 2005 i leith) agus mar chuid den obair, seoladh **suíomh nua agus córas úrnua eagarthóireachta** ar an 13 Márta 2019. Tá an córas seo bunaithe ar **Terminologue**, ardán foinse oscailte a d’fhorbair Fiontar & Scoil na Gaeilge don Bhunachar Náisiúnta Téarmaíochta agus mar áis do thionscadail eile. Is féidir tuilleadh a fháil amach faoi Terminologue [anseo](http://www.terminologue.org/).

Is féidir teacht ar fhoilseacháin de chuid Fiontar & Scoil na Gaeilge a bhaineann leis an téarmeolaíocht [anseo](https://www.gaois.ie/eolas/ga/foilseachain/). Más maith leat coinneáil suas leis an téarmaíocht, an téarmeolaíocht agus forbairtí nua, is féidir clárú do [nuachtlitir](https://www.gaois.ie/email/ga/) Gaois, [blag](https://www.gaois.ie/blg/ga/) Gaois a léamh, nó coinneáil suas le Téarma an Lae ar [Twitter](https://twitter.com/tearma_ie), [Instagram](https://www.instagram.com/tearma_ie/) agus [Facebook](https://www.facebook.com/tearma.ie/). Tá scéal an tionscadail [anseo](/eolas/history.ga).
