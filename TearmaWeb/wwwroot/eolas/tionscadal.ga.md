# Tionscadal téarma.ie

Seo é an bunachar náisiúnta téarmaíochta don Ghaeilge, á bhainistiú ag grúpa taighde [Gaois](https://www.gaois.ie/), [Fiontar & Scoil na Gaeilge](https://www.dcu.ie/fiontarscoilnagaeilge) (DCU) i gcomhar leis an g[Coiste Téarmaíochta](https://www.forasnagaeilge.ie/fuinn/focloireacht/), [Foras na Gaeilge](https://www.forasnagaeilge.ie/).

Tá <i>c.</i>186,000 iontráil dhátheangach ar fáil sa bhunachar. Is féidir dul i ngleic leis na téarmaí ar bhealaí éagsúla agus is féidir chomh maith [an t-ábhar a íoslódáil](/ioslodail/) i bhformáid TBX no TXT. Tá eolas faoi conas an suíomh a úsáid ar fáil [anseo](/cabhair/conas-usaid.ga). Má tá téarma nach bhfuil ar fáil sa bhunachar seo á lorg agat, is féidir leagan a iarraidh ar an gCoiste Téarmaíochta, Foras na Gaeilge, ach [an fhoirm fiosraithe](/ceist/) a líonadh.

Táthar anois i mbun chéim VII den tionscadal seo (tionscadal atá ar bun ó 2004 i leith). Seoladh **suíomh nua agus córas úrnua eagarthóireachta** ar an 14 Márta 2019. Tá an córas seo bunaithe ar **Terminologue**, ardán foinse oscailte a d’fhorbair Gaois don Bhunachar Náisiúnta Téarmaíochta agus mar áis do thionscadail eile. Is féidir tuilleadh a fháil amach faoi Terminologue [anseo](http://www.terminologue.org/).

Is féidir teacht ar fhoilseacháin de chuid Gaois a bhaineann leis an téarmeolaíocht [anseo](https://www.gaois.ie/ga/about/publications/). Más maith leat coinneáil suas leis an téarmaíocht, an téarmeolaíocht agus forbairtí nua, is féidir clárú do [nuachtlitir](https://www.gaois.ie/ga/newsletter/) Gaois, [blag](https://www.gaois.ie/ga/blog/) Gaois a léamh, nó coinneáil suas le Téarma an Lae ar [Twitter](https://twitter.com/tearma_ie), [Instagram](https://www.instagram.com/tearma_ie/) agus [Facebook](https://www.facebook.com/tearma.ie/). Tá scéal an tionscadail [anseo](/eolas/stair.ga).


